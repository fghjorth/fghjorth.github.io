<!DOCTYPE html>
<!--[if lt IE 7 ]><html class="ie ie6" lang="en"> <![endif]-->
<!--[if IE 7 ]><html class="ie ie7" lang="en"> <![endif]-->
<!--[if IE 8 ]><html class="ie ie8" lang="en"> <![endif]-->
<!--[if (gte IE 9)|!(IE)]><!--><html lang="en"> <!--<![endif]-->
<head>

<!-- Google Fonts -->
<link href='http://fonts.googleapis.com/css?family=Trocchi|Raleway:500' rel='stylesheet' type='text/css'>

<!-- FontAwesome -->
<link href="//maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">


	<!-- Basic Page Needs
  ================================================== -->
	<meta charset="utf-8">
	<title>Anmeldelse: 'Paradoxes of Liberal Democracy'</title>
	<meta name="description" content="Anmeldelse: 'Paradoxes of Liberal Democracy'">
	<meta name="author" content="Frederik Hjorth">

	<!-- Mobile Specific Metas
  ================================================== -->
	<meta name="viewport" content="width=device-width, initial-scale=1, maximum-scale=1">

	<!-- CSS
  ================================================== -->
	<link rel="stylesheet" href="../stylesheets/base.css">
	<link rel="stylesheet" href="../stylesheets/skeleton.css">
	<link rel="stylesheet" href="../stylesheets/layout.css">

	<!--[if lt IE 9]>
		<script src="http://html5shim.googlecode.com/svn/trunk/html5.js"></script>
	<![endif]-->

	<!-- Favicons
	================================================== -->
	<link rel="shortcut icon" href="../images/favicon.ico">
	<link rel="apple-touch-icon" href="../images/apple-touch-icon.png">
	<link rel="apple-touch-icon" sizes="72x72" href="../images/apple-touch-icon-72x72.png">
	<link rel="apple-touch-icon" sizes="114x114" href="../images/apple-touch-icon-114x114.png">

<!--        RSS feed code -->
        <script src="http://www.google.com/jsapi" type="text/javascript"></script>
        <script type="text/javascript">google.load("feeds","1");</script>
        <script type="text/javascript" src="rssscript.js"></script>



</head>
<body>

<div class="container">
<div class="ten columns">

</br>

	<p> <a href="http://fghjorth.github.io"> < Frederik Hjorth </a> </p>

<h2 class="remove-bottom" style="margin-top: 20px;margin-bottom: 20px;">Den svære tolerance</h2>
<!--<h5 style="margin-bottom: 30px;">Subtitle</h5>-->
</br>
<!-- <div class="clearfix"> -->
<p>i: <em>Tidsskriftet Politik</em> <p>
<p>Paul M. Sniderman, Michael Bang Petersen, Rune Slothuus &amp; Rune Stubager, 2014<br>
<em>Paradoxes of Liberal Democracy: Islam, Western Europe, and the Danish Cartoon Crisis</em><br>
Princeton University Press, Princeton NJ<br>
200 sider, $35</p>

<p>En af de mest velfortjente fordomme om den akademiske verden er, at forskere ikke altid rider samme dag, de sadler. Det præger ikke mindst det videnskabelige studie af politik, som i den grad er et mål i bevægelse. Forskning der undfanges af højaktuelle dagsordener mister nyhedsværdien i løbet af lidt for lange svangerskaber. Således kunne man få den tanke om bogen &quot;Paradoxes of Liberal Democracy&quot;, der udkom i august og har den danske Muhammed-krise i 2005 og 2006 som omdrejningspunkt, at den er skrevet til en dagsorden der har haft sin tid. De kontroversielle tegninger fejrer trods alt tiårsjubilæum til september.</p>

<p>Enhver tanke af den art blev gjort til skamme af begivenhederne i Paris den 7. januar. Angrebet på satireavisen Charlie Hebdo var en makaber påmindelse om, at forholdet mellem Islam og de vestlige samfund, hvori muslimske mindretal udgør en stadig større andel, er et af vor tids mest påtrængende spørgsmål. Det måler sig i væsentlighed med de største temaer, samfundsvidenskaben historisk set har defineret sig omkring. Det er i den tradition, &quot;Paradoxes of Liberal Democracy&quot; - forfattet af Paul Sniderman og Aarhus-forskerne Michael Bang Petersen, Rune Slothuus og Rune Stubager - skal læses. Bogen løser sin opgave strålende. Den er fyldt med væsentlige indsigter, bygger på rigelige data analyseret med stor omhu, og er (i det store og hele) yderst velskrevet. Den er samtidig et pragteksempel på velformidlet samfundsvidenskab på højeste niveau, kondenseret i smal bogform. Det er en alt for sjælden genre.</p>

<p>Bogens titel refererer til to tilsyneladende paradokser i danskeres holdning til indvandrere i almindelighed og muslimer i særdeleshed. Det første paradoks følger af bogens nok mest iøjefaldende pointe: Danskere udviser en vidtstrakt og forbløffende robust politisk tolerance over for muslimer. Det store flertal danskere bakker op om muslimers politiske rettigheder, både hvad angår rettigheder til at afholde demonstrationer, at holde oplæg for skoleklasser, eller at nyde beskyttelse mod telefonaflytninger. Det er samme eller stærkere opbakning end samme danskere tildeler andre grupper, såsom indremissionskristne eller folk fra de politiske yderfløje. Resultatet bliver særligt opsigtsvækkende af, at bogens data kommer fra foråret 2006, månederne omkring og efter Muhammed-krisen. Selv midt under krisen udtrykte danskere - i den europæiske offentlighed berygtet for deres intolerance - ubøjelig politisk tolerance over for muslimer. Den var endog <em>højere</em> under krisen end i månederne efter. Forfatterne forklarer mønstret med, at danskere sondrer meget skarpt mellem muslimer og &quot;islamiske fundamentalister&quot;. Sidstnævnte levner danskere ikke megen sympati, og danskere vurderer dem på lige fod med rockere, autonome og nynazister. Heri paradokset: Den skarpe sondring mellem muslimer og islamister beskytter den menige muslim, men undergraver den politiske tolerance over for islamister.</p>

<p>Pointen er værd at dvæle ved. Til trods for danskeres blakkede ry som indskrænkede islamofober demonstrerer forfatterne med afsæt i mange års surveydata, at danskeres holdninger til indvandrere nok er modsætningsfyldte, men ganske afbalancerede og forbløffende stabile. Her kan man også læse det tydeligste aftryk af Lise Togeby - <em>founding mother</em> i dansk forskning i politisk holdningsdannelse - til hvem bogen også er dedikeret. I den hyppige snak om højredrejning og forråelse af tonen glemmes det alt for tit, at danskernes holdninger til indvandrere har været ganske stabile over de sidste tre årtier, helt uden synlige udsving under tilbagevendende politiske kontroverser. Den kendsgerning, sammenholdt med tolerancens soliditet under Muhammed-krisen, er et afgørende korrektiv til aktuel hændervriden om et islamofobisk backlash mod Charlie Hebdo-angrebet. Sådanne bekymringer finder ganske enkelt ikke forskningsmæssigt belæg.</p>

<p>Bogens andet paradoks vedrører et lige så omstridt emne, som ligger denne anmelder endog meget på sinde: Indvandringens konsekvenser for opbakningen til velfærdsstaten. Et opsigtsvækkende studie af økonomerne Alberto Alesina og Edward Glaeser demonstrerede for godt ti år siden, at etnisk mangfoldige samfund er markant mindre tilbøjelige til at omfordele fra rig til fattig. Det lagde grunden til en overvældende mængde forskning i, hvorvidt indvandring dermed vil erodere støtten til moderne velfærdsstater. Resultaterne er påfaldende blandede, også i Danmark: På trods af fire årtiers indvandring er danskeres støtte til velfærdsstaten ikke synligt veget en tomme. Forfatterne forklarer mønstret med, at den danske velfærdsstat bygger på en implicit præmis om gensidighed - en &quot;moralsk traktat&quot; mellem borgere. Danskere udstrækker solidaritet til deres medborgere, såfremt disse ikke kan mistænkes for at omgå pligten til at yde sit. Derfor diskriminerer danskere ikke mellem etniske danskere og indvandrere, når der er tale om unge mænd og kvinder, men diskriminerer tydeligt når der er tale om en midaldrende kvinde (som antages at være permanent hjemmegående og dermed ikke &quot;fortjenstfuld&quot; til arbejdsløshedsunderstøttelse). &quot;Traktatparadokset&quot; er, at det samme heuristiske princip om fortjenstfuldhed, som beskytter den unge indvandrer mod diskrimination, straffer den ældre. </p>

<p>Princippet om den &quot;moralske traktat&quot; peger frem mod bogens tredje store indsigt, som nok er den mest prægnante for aktuel dansk partipolitik. I en analyse af det ideologiske grundlag for indvandringsskepsis peger forfatterne på en overset kendsgerning: For en given position på den såkaldt &quot;nypolitiske&quot; ideologiske dimension er &quot;gammelpolitisk&quot; venstreorienterede holdninger - altså ideologisk funderede ønsker om en større offentlig sektor, mere økonomisk omfordeling og så videre - forbundet med <em>mere</em> indvandringsskepsis, ikke mindre. Bekymringen over indvandring er omtrent dobbelt så stor hos medlemmer af den traditionalistiske venstrefløj, som den er hos ideologisk entydigt højreorienterede vælgere. Det kan lyde som fortællingen om Dansk Folkeparti på nye flasker. Men sammenhængen mellem ideologisk traditionalisme, affektion over for velfærdsstaten og skepsis over for indvandring genfindes også, når man ser helt bort fra Dansk Folkepartis vælgere. Omtrent hver ottende af Socialdemokraternes vælgere tilhører det traditionalistiske venstre, hvor bekymringen over indvandring er størst. I kontrast til Alesina og Glaesers forventninger borer indvandring altså ikke huller i støtten til velfærdsstaten blandt danskere. Men brede udsnit af vælgerbefolkningen betragter ikke desto mindre indvandring som en trussel mod det velfærdsdanmark, de kender.</p>

<p>“Paradoxes” er ikke uden skønhedsfejl. Mangfoldigheden af analyser gør bogen lærerig - gengivelsen ovenfor er langt fra udtømmende - men det slører bogens bærende idé en smule. Næsten alle analyserne bærer én enkelt af forfatternes tydelige fingeraftryk. For læsere, der er fortrolige med forfatternes eget videnskabelige oeuvre, er det charmerende, men for den typiske læser må det nogle steder virke desorienterende. Endelig er bogen skrevet med stort sprogligt overskud, men enkelte steder kammer ordrigdommen over i det lidt forstilte (for eksempel: &quot;closer inspection of the results makes it plain that this anomalous result is an arithmetic illusion&quot;. Eller: &quot;granting this, a corollary follows from the geometry of two-dimensional structures&quot;).</p>

<p>Det skal ikke skygge for, at “Paradoxes of Liberal Democracy” er en vedkommende, lærerig og tankevækkende bog. Den demonstrerer, at kvantitativ, empirisk statskundskab er aldeles foreneligt med et engagement i samfundsanliggender af bred interesse. Og væsentligst indfrier den til fulde sin egentlig ret ubeskedne ambition: At kaste nyt lys over en debat, der nyder enorm opmærksomhed, men sjældent byder på megen læring. </p>

<p><strong>Frederik Hjorth</strong><br>
Ph.d.-studerende<br>
Institut for Statskundskab<br>
Københavns Universitet</p>

<!-- </div> -->

</div>


<!--Google Analytics code-->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-39048765-1', 'fghjorth.github.io');
  ga('send', 'pageview');

</script>

<!-- End Document
================================================== -->
</body>
</html>
